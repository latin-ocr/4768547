... 13 ..-

(1186 -·- 96), quoniam Oedipum, quem, utpote patriae praesidium atque de-
cus, omnium felicissimum habuerit (— 1203), nunc ita videat miserum, ut
nunquam vidisse eum optare debeat (— 1222).

Tertiam quoque et quartam fabulae partem ita poetam adornasse, ut.
non minus egregie, quam prima et altera, 'inter se conveniant, verbo mo—
nuisse satis habeo, Utraque ver'satur in probanda oraculi interpretatione,
quam Tiresias proposuit. Quod ita fit, ut. in tertia parte Lajum ab Oedipo
interfectum esse verisimile reddatur, in quarta vero Lajum ab-Oedipo filio
interfectum esse primum locastae per nuntium Corinthium, deinde ipsi Oedipo
per Laji Servum persuadeatur. Neque negligendum esse pute, singulis parti-
bus quatuor contineri colloquia3 quorum primum et tertium levioris sunt
momenti atque ejusmodi, ut secundum et quartum praeparent.

Pars V. Oraculum Apollinis in summam Oedipi miseriam eva-
dit. 1223 — 1350. Quum jam apud omnes constet, Lajum ab Oedipo esse
occisum, opus est, quo fabula absolvatur, diras, quas percussori Laji ex Apol—
linis oraculo Oedipus imprecatus est, in hunc ipsum recidere.

1) Quae mala ,Iocasta et Oedipus sibi οοηεοίιένίηι, Clzoro ab in-
ternuntio referuntur. — 1296. internuntius Choro narrat, Jocastam, ut
intra domum se abripuerit, suspendio vitam finisse3 Oedipum deinde effractis
foribus in cubiculum irruisse, et quum pendentem conspexerit mulierem, inter
lamentationes aureis ejus fibulis oculos sibi effodisse. Admireris sane in tali-
bus veterum tragicorum pulchri sensum, qui, quoniam horrenda et aspectu
foeda audiri, quam cerni maluerint, ea quam longissime ab oculis removeant,
et per internutios edoceant. cf, Lobeck ad Soph. Ajac. 814.

2) Oedipus miser Clioro in conspectum datur, — 1418. 111 scenam
productus, ut ejus miseria, si non solum auribus acciperetur, sed etiam ocu-
lis cerneretur, quantam maximam posset misericordiam moveret, sibi melius
fuisse lamentatur, non nasci, aut recens natum interire, quam doloris aeque,
ac conscientiae stimulis percussum, amicis simul maeroris esse causam. In
quo quum Chori tulerit assensum, quoniam non vivere, quam caecum vi·
vere praestet, oculis carere *gratam rem esse, cui nihil superfuerit, quod
visu sit suave, quin etiam magnopere petit, ut se vel in locum, ubi non am-
plius conspiciatur, abjiciant, vel occidant. Ceterum in hoc quoque colloquio
et Oedipus et Chorus summam animorum commotionem, gravioribus , quibus
utuntur, numeris significant.

